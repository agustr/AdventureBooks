Þegar svona bar við fóru Kósý Kanínurnar yfir túnið að ruslahaug í skurði fyrir utan garðinn hans Brynka. Í ruslahaug Brynka var margt að finna. Þar voru sultukrukkur, pappírspokar, fullt af slegnu grasi sem bragðaðist eins og olía vegna sláttuvélarinnar, eitthvað af mygluðu grænmeti sem og eitt eða tvö gömul stígvél. Einn daginn var — já svei mér þá — veisla því í haugnum var fullt af ofþroskuðu salati sem hafði byrjað að blómstra.