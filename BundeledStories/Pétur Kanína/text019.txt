Eftir dálitla stund læddist hann af stað; tiplandi á tánum og skimandi í kringum sig. Hann fann annað hlið að garðinum en það var lokað og lítil feit kanína, eins og hann, gat ekki skriðið undir það. Þarna var gömul mús að trítla út og inn og bera baunir heim í búið sitt í skóginum. Pétur spurði hana til vegar út að hinu hliðinu en hún var með svo stóra baun í munninum að hún gat ekki svarað. Hún hristi bara höfuðið. Pétur fór að gráta.