Hann hélt nú aftur í áttina að áhaldaskýlinu en skyndileg heyrði hann hljóð fyrir aftan sig. Pétur smaug inn í runna en kom svo út úr honum eftir svolitla stund. Hann stökk upp í hjólbörur sem voru þarna og gægðist upp úr þeim. Það fyrsta sem hann sá var Brynki gamli sem var að hamast með hlújárn í garðinum. Brynki sneri bakinu í Pétur en handan við Brynka var hliðið sem Pétur hafði komist undir. Pétur fór hljóðlega upp úr hjólbörunum og tók svo á rás eins og fætur toguðu eftir beinum stíg á bakvið runnana.