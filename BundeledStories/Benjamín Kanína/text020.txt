Næst reyndi hann að komast beint yfir garðinn en varð æ villtari. Allt í einu kom hann að litlu tjörninni þar sem Brynki náði í vatnið í könnuna sína. Þar var hvít kisa að horfa á síli. Hún sat grafkyrr en öðru hvoru komu kippir í rófuna á henni eins og rófan væri lifandi. Pétri fannst ráðlegast að fara leiðar sinnar án þess að yrða á köttinn. Benjamín frændi hans hafði sagt honum frá köttum. 