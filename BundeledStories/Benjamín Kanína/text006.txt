„Pétur,” hvísaði Benjamín, „hvar eru fötin þín?” „Á fuglahræðunni í garðinum hans Brynka,” ,sagði Pétur og lýsti því hvernig hann hefði tapað skónum sínum og jakkanum þegar Brynki elti hann um garðinn. Benjamín litli settist niður við hlið frænda síns og fullvissaði hann um að Brynki gamli væri farinn burt ásamt  frúnni í hestvagninum sínum. Hann var líka viss um að þau yrðu að heiman allan daginn því frúin hefði verið í sínu fínasta pússi.